---
aliases:
  - Customization/Appearance
---
### Каляровая схема

Obsidian пастаўляецца з двума каляровымі схемамі – светлай і цёмнай. Па змаўчанні каляровая схема адаптаваная да вашай аперацыйнай сістэмы. Вы можаце змяніць яе, перайшоўшы ў **Налады → Выгляд**.
### Карыстальніцкія тэмы

Вы можаце змяніць знешні выгляд Obsidian, выкарыстоўваючы [[Тэмы|тэмы супольнасці]]. Праглядзіце сотні тэм, створаных супольнасцю, зайшоўшы ў **Налады → Выгляд**, затым націсніце **Кіраваць**, каб прагледзець і ўсталяваць тэмы.

Вы таксама можаце наладзіць тэмы з дапамогай [[CSS-сніппеты|CSS-сніпетаў]], або [стварыць уласную тэму](https://docs.obsidian.md/Themes/App+themes/Build+a+theme).
### Карыстацкі значок праграмы

Вы можаце змяніць значок праграмы Obsidian для працоўнага стала. Паспрабуйце скарыстацца рэдактарам значкоў, прадстаўленым у [нашым блогу](https://obsidian.md/blog/new-obsidian-icon/), каб наладзіць колеры значкоў на свой густ.

Каб змяніць значок праграмы Obsidian, выканайце наступныя дзеянні:

1. Адкрыйце **Налады**.
2. Абярыце **Выгляд** злева.
3. Пракруціце ўніз да падзелу **Пашыраныя налады**.
4. У раздзеле **Карыстальніцкі значок праграмы** націсніце **Абраць** .
5. Абярыце патрэбны значок з вашай файлавай сістэмы. Прынятыя фарматы файлаў: `.icns`, `.ico`, `.png` і `.svg`.
6. Націсніце **Перазапусціць**.
7. Пасля перазапуску Obsidian ваш новы значок павінны з'явіцца ў панэлі задач на працоўным стале і на экране мабільнай прылады.

>[!tip] Карыстацкі значок праграмы на панэлі задач Windows
> Для некаторых аперацыйных сістэм Windows можа спатрэбіцца дадатковае дзеянне, каб наладзіць карыстацкі значок праграмы на панэлі задач.
>
> Выканайце наступныя дзеянні:
> - Націсніце правай кнопкай мышы па значку Obsidian на панэлі задач або на працоўным стале.
> - Націсніце правай кнопкай мышы па назве Obsidian (прапусціце гэты крок для значка на працоўным стале).
> - Выберыце **Уласцівасці**.
> - Націсніце **Змяніць значок**.
> - Знайдзіце значок у файлавай сістэме.
> - Націсніце **ОК**.
>
>  Пасля гэтага ў вас будзе магчымасць альбо перазапусціць `explorer.exe` у дыспетчару задач, альбо перазагрузіць кампутар, каб ужыць занесеныя змены.

### Празрыстасць

Вы можаце зрабіць акно Obsidian напаўпразрыстым, включыўшы гэтую опцыю ў наладах на ўкладцы **Выгляд**. Зараз гэтая опцыя даступная толькі для Windows і macOS.

У Windows існуе вядомая праблема. Перацягванне акна праграмы можа быць павольным, калі ўключана напаўпразрыстасць.